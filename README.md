# Responsive Typography, Renée Buitendijk, VID2

De opdracht voor web typografie bestaat uit het bewerken van twee scènes uit de film Blade Runner 2049 door middel van HTML/CSS met closed captions en het omzetten van sfeer en geluid in visuele effecten. Deze closed-captions zijn belangrijk voor mensen met een auditieve beperking. Tot zo ver waren deze closed-captions vaak nog vrij neutraal waardoor de sfeer die het geluid toevoegd aan een film hierbij verloren gaat. Het is aan ons om de sfeer duidelijk te maken door visuele effecten toe te voegen.
Dit zijn de desbetreffende scènes: https://www.youtube.com/watch?v=vrP-_T-h9YM

Blade Runner 2049 is een spannende film waarin het geluid belangrijk is om de sfeer te begrijpen, zonder het geluid is de film vrij statisch en saai, dankzij closed-captions en verschillende CSS stijl technieken heb ik de scènes spannender weten te maken. 

## Leerdoelen

- Je kan de kennis over vormgeving die je hebt opgedaan tijdens de minor technisch toepassen met behulp van CSS
- Je kan verborgen nuance uit een audiotrack overtuigend vertalen naar visuele (typografische) beelden
- Je kan je typografische keuzes onderbouwen.
- Je hebt de exclusive design principles gebruikt.

We kregen de keuze tussen twee verschillende font families. Ik heb gekozen om gebruik te maken van de Brenner familie aangezien daar veel verschillende stijlen zijn en daarmee kan ik verschillende stemmen aangeven. In de scènes is een interview te zien tussen Officer K en een stem door een intercom. Het interview dient als een test die Officer K moet halen. Door middel van de font familie Brenner, kleurgebruik en het plaatsen van de ondertiteling heb ik duidelijk kunnen aangeven wie er op dat moment aan het woord is. 

Tijdens het eerste test moment met Marie had ik alleen nog de gesproken ondertiteling aangepast. Ik had de video klein in het midden van het beeld geplaatst en de tekst van Officer K aan de rechterkant naast de video geplaatst en de tekst vanuit de intercom aan de linker kant naast de video. Doordat dit de eerste keer is dat ik gecodeerd heb waren dat de enige aanpassing die ik op dat moment kon doen. 
Marie vond het een interessante keuze door de tekst van verschillende kanten te laten komen maar vond wel dat de tekst te veel uit elkaar stond waardoor het was alsof er naar een pingpong wedstrijd werd gekeken. Ik was het hier volkomen mee eens en besloot de tekst naar onder de video te verplaatsen. Aangezien Marie het wel interessant vond dat de tekst van verschillende kanten komt heb ik het volgende gedaan: 
Ik heb de volledige video groter in beeld gebracht omdat het daar vooral om draait en de gesproken tekst vlak onder de video geplaatst. Ik heb de tekst van officer K wit gemaakt, in het font Brenner normal geplaatst met een weight van 800. Alle tekst van Officer K heb ik tussen aanhalingstekens geplaatst zodat het menselijker overkomt. 
De tekst vanuit de intercom heb ik rood gemaakt omdat dat gevaarlijker en strenger overkomt, en in het font Brenner display geplaatst. 
De tekst vanuit de intercom heb ik links onder de video geplaatst en de tekst van Officer K komt vanuit de rechterkant onder de video.
Op deze manier komt de ondertiteling toch vanuit verschillende kanten maar staan ze niet te ver uit elkaar. Hierdoor leest het makkelijker. Tijdens de tweede test gaf Marie aan dat dit een fijne manier van weergeven was dus ik heb besloten de ondertiteling de hele video zo te houden. 

Tijdens de eerste test met Marie gaf ze ook aan dat wanneer Officer K drie keer "within cells interlinked" moet zeggen, het fijn is voor haar dat ze ook echt ziet dat hij het drie keer zegt in plaats van dat die ene zin langer blijft staan. Om dit duidelijk te geven heb ik het zo aangegeven: 
"Within cells interlinked...
...within cells interlinked...
.....within cells interlinked."
Hierdoor is het veel duidelijker dat Officer K die zin ook daadwerkelijk drie keer zegt. 
Tijdens de tweede test bleek dat Marie dit een goede manier van weergeven vindt. 
  
Ik heb bepaalde woorden die vanuit de intercom klinken, zoals Interlinked en Cells groot in de video geplaatst. Hiermee probeerde ik over te laten komen dat er nadruk ligt op deze woorden. Op het einde van scène 2 worden er langere zin nadrukkelijker gezegd die ik op dezelfde manier groot in beeld had gebracht. 
Tijdens de tweede test ervaarde Marie deze vormgeving van grote woorden in beeld als fijn en begreep ze precies wat ik ermee wilde bereiken. Niet dat de woorden geschreeuwd worden maar dat die nadrukkelijker gesproken worden en dat die woorden belangrijk zijn.
Vanuit Vasilius begreep ik dat hij de grootte van de woorden Cells en Interlinked ook goed begreep en interessant vond maar dat de zinnen zoals "Whitin one stem", "A tall white fountain played", die groot in beeld stonden een beetje hysterisch vond. Ik heb daarom nog eens goed naar de video gekeken en zijn advies op gevolgd om niet alle zinnen zo groot in beeld te brengen. 
Alle losse woorden zoals Cells, Interlinked, Dark en 1 zin zoals Dreadfully distinct heb ik wel op deze manier vormgegeven maar de rest van de zinnen heb ik terug gebracht naar de orginele vormgeving. Links onderaan de video. 
Op deze manier komt de nadruk van de woorden goed over, geeft dat de intensiteit en spanning aan maar wordt het niet te schreeuwerig. 

Het gevoel wat ik vooral over wilde brengen is de spanning wanneer de scène zich afspeelt in het hokje en de toenemende spanning in scène 2. Dit heb ik in scène 1 gedaan door vanaf sound 9 een boxshadow toe te voegen. Deze boxshadow knippert rood en blauw om de 3 seconde. Ik heb voor rood en blauw gekozen omdat dat de kleuren van een sirene zijn, op een politie auto. Dit geeft gevaar en spanning aan. In scène 2 wilde ik datzelfde level van spanning aangeven maar de toenemende spanning ook betrekken. Hierbij heb ik de boxshadow van 3 seconde naar 1 seconde laten knipperen. 
Tijdens de tweede test heb ik Marie de video met deze boxshadows getoont en gelukkig begreep ze precies wat ik ermee bedoelde en zag ze ook de versnelling in knipperen en kwam de sfeer daarvan goed over. Hier was ik heel blij mee en heb daarom besloten dat verder zo te laten voor de eindversie. 

Tijdens de tweede test heb ik ook soundcaptions toegevoegd. Deze wilde ik onderscheiden van de gesproken ondertiteling, daarom zijn de soundcaptions tussen haakjes geplaatst: [Drumming]
Ik heb deze soundcaptions zo proberen te formuleren dat het voor Marie duidelijk was. Ik heb ervoor gekozen om naast de visuele effecten toch ook een beschrijving van de geluiden toe te voegen omdat ik tijdens de test het gevoel kreeg dat Marie ook graag wilde weten wat de visuele effecten precies aangaven. Als ze alleen een flikkering over het beeld zag wist ze nog steeds niet welk geluid dat nou moest voorstellen. Om die reden heb ik voor een combinatie gekozen. Ik kreeg tijdens de tweede test ook het gevoel dat Marie de soundcaptions een toevoeging vond en dat de formulering van de captions specifiek genoeg waren.

Marie en Vasilius waren beide als erg te spreken over mijn fragment tijdens de tweede test. De visuele effecten die ik op dat moment had toegevoegd waren duidelijk en naast een aantal kleine aanpassingen heb ik besloten deze verder te laten zoals ze zijn. 
Marie wilde wel graag een visuele vertaling zien van de alarm geluiden aan het begin van de scènes, aangezien ik daar tijdens test moment 2 alleen soundcaptions aan had toegevoegd. 

Omdat ik de knippering van rood en blauw zo krachtig vond over komen en ook merktte dat dat sterk over kwam wilde ik die kleuren gebruiken in de visuele vertaling van de alarm geluiden. 
Om deze reden heb ik rode en blauwe filters over het gehele beeld geplaatst wanneer er alarm geluiden klinken. Hier geldt hetzelfde als bij de boxshadow, blauw en rood staat voor alertheid. Dat vond ik goed passen bij de alarm geluiden. Aangezien de alarmen andere geluiden zijn dan de oplopende toon tijdens de baseline test heb ik er voor gekozen om niet weer gebruik te maken van een boxshadow maar deze keer van gekleurde filters. 
Aangezien er in het begin vier verschillende geluiden klinken: buzzer, high pitched sound, low pitched alarm en high pitched alarm, koos ik ook voor vier verschillende filters. Buzzer kreeg een groen filter, high pitched sound een geel filter, low pitched alarm een blauw filter en high pitched alarm een rood filter. Zelf begon ik te twijfelen aan de groene en gele filters en daarom heb ik het op mijn vriend getest en die vond het ook op een disco lijken wat dus niet de goeie sfeer overbracht. 
Voor consistentie heb ik vervolgens besloten om alleen gebruik te maken van de blauwe en rode filters zodat het sirene gevoel beter over zou komen. 

Deze filters overschrijven andere onderdelen in CSS waardoor de sound captions en de ondertiteling in beeld: "Fuck off skinjob!" niet meer zichtbaar waren terwijl de filters in beeld waren. Om die reden heb ik de soundcaptions vlak boven de video geplaatst en heb ik fuck off skinjob links naast de video geplaatst en geroteerd zodat het zijdelings kwam te staan. Ik vond dit wel een interessante toevoeging omdat het daardoor echt onderscheiden wordt van de rest van de tekst maar wel nog goed leesbaar is. 

Uiteindelijk bestaat de volledige video steeds uit de rode tekst van de intercom, links onder de video. De woorden met nadruk, groot in beeld.
De tekst van Officer K tussen aanhalingstekens, in wit, rechts onder de video. 
De ene zin van de voorbijganger in het font italic, tussen sterretjes, geroteerd links naast de video. 
Soundcaptions tussen haakjes boven de video. 
De alarm geluiden aangegeven met rode en blauwe filters over de gehele breedte en hoogte van de video. 
De intensiteit en spanning van de scènes in het interview hokje aangegeven met een blauw en rode boxshadow die van 3s naar 1s versnelt in de tweede scène. 

Ik ben tevreden over het eindresultaat, ik denk dat de spanning goed overkomt zonder dat het ongelofelijk hysterisch is geworden. 
Ik vond deze opdracht heel interessant aangezien de denkwijze die nodig is om de juiste keuzes te maken heel anders is dan ik gewend ben. Ik heb veel geleerd van deze opdracht, zeker aangezien ik als Cultureel Erfgoed student nog nooit eerder had gecodeerd. 
Ik ben benieuwd naar de mening van Marie!


